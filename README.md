# PAC3_Manovich_Reloaded
Autor: Joaquim Sans López

Data: 16/05/2022
## Què és la hibridació?
La hibridació consisteix en la fusió de dos o més medis que resulten en l’elaboració d’un nou mitjà, creant una nova experiència. La combinació de medis és molt habitual, sent difícil de distingir els diferents medis integrats en una tecnologia híbrida quan és percebuda com un sol producte.

Segons Manovich, a finals dels anys 90 comença una etapa on la hibridació té cada vegada més presència en l’avenç tecnològic i els diferents mitjans es començaran a combinar entre ells per a crear-ne de nous. Aquest és el pas posterior a la remediació, el pas de mitjans convencionals al format digital. En la hibridació de l’etapa anteriorment esmentada, es comencen a formar hibridacions d’aquests mitjans.

## "Cloud Gaming" (Playstation Now)
El “Cloud Gaming”, videojoc al núvol, permet jugar a videojocs en streaming de manera remota a través d’una connexió a internet. El joc està en funcionament i és processat en un servidor extern i la imatge és transmesa a temps real a la pantalla del jugador.

Aquesta tecnologia, permet als usuaris poder jugar a videojocs d’alt pressupost que normalment requeririen d’una consola o un ordinador de gama alta, en un portàtil de gama baixa o un telèfon mòbil. Els jugadors no s’han de preocupar més de si el joc és compatible amb l’aparell del que disposen, sinó que permet l’accés a tots els jocs. Això és possible perquè el que el jugador veu és essencialment un video en streaming del videojoc. En aquest cas, l’espectador està interactuant amb la imatge tot prement botons per interactuar, la informació dels quals és enviada a un servidor remot on es processa, renderitzant el resultat de les accions i enviant els visuals a temps real a la pantalla del jugador. Aquest procés és molt ràpid i eficaç, encara que s’està enviant i rebent informació des de grans distàncies. La qualitat del servei és totalment dependent de la connexió a internet de l’usuari

És una tecnologia que fa fàcil, senzill i ràpid l’accés al videojoc, ja que no és necessari esperar a que el joc s’instal·li, sinó que en tant sols un minut ja estàs jugant al videojoc.

Així doncs, es tracta d’un servei similar a Spotify o Netflix, que proporcionen contingut en streaming a un preu mensual assequible, però enfocat als videojocs.

Alguns serveis de videojoc al núvol són:
- Playstation Now (13$/mes), permet jugar en streaming a un extens catàleg de videojocs, amb l’opció de poder descarregar la majoria d’aquests per jugar-los també de manera local.
- Google Stadia (10$/mes), servei de videojoc en streaming però els usuaris han de comprar les videojocs individualment.

Em centraré en el servei de Sony, Playstation Now, el qual ofereix una biblioteca de més de 600 videojocs de PS4, PS3 i PS2 als que es pot jugar a l’instant en streaming sense la necessitat de descarregar el joc a la consola. El servei es pot utilitzar des d’una PS4 o un PC, encara que també permet descarregar els jocs si es prefereix.

Cada vegada més, la indústria del videojoc s’està enfocant més al format digital. Per a les noves consoles d’actual generació, existeixen versions només digitals, que no contenen lector de disc. A la vegada, apareixen propostes com Playstation Now, que sembla ser el futur dels videojocs, encara que és quelcom molt recent i faltarà que evolucioni. Es necessiten més anys de desenvolupament de la tecnologia i una millora en la qualitat d’oferta dels serveis, com un catàleg més ampli de videojocs, com per exemple al nivell d’un Netflix, Prime Video o Spotify.


![alt text](https://github.com/quimuoc/PAC3_Manovich_Reloaded/blob/main/1618644508_965956_1618644723_noticia_normal.jpg)

## Guitar Hero
Un altre exemple d’hibridació és la saga de videojocs Guitar Hero. Guitar Hero va néixer com a franquícia l’any 2005 amb el llançament de la primera entrega, convertint-se instantàniament en un èxit mundial. El videojoc era molt divertit i emocionant de jugar i certament innovador per a la època, ja que en aquell moment no s’havia vist quelcom similar. 

Guitar Hero combinava els mitjans de la música i el videojoc en una experiència única. El joc es jugava amb un comandament un tant peculiar, aquest era de plàstic i tenia la forma d’una guitarra elèctrica, que contenia quatre botons colorits al màstil de l’instrument i un altre botó simulant la pua, en la mà dreta. Evidentment, el comandament es tractava d’una joguina i el seu tamany era inferior al d’una guitarra convencional. 

El jugador, en aquesta adaptació de comandament en guitarra, podia controlar el videojoc i sentir que podia tocar tota una varietat de cançons dels seus grups de rock preferits, en una època on encara no existien serveis de streaming de música com Spotify, Guitar Hero tenia llicències per utilitzar la música i imatge de moltíssimes bandes de música rock.

La jugabilitat era senzilla, en pantalla apareixien cercles de colors que representaven els quatre botons del màstil de la guitarra, llavors, s’havia de pulsar el botó adequat pel cercle corresponent en el moment adequat.

Veient l’èxit de la saga Guitar Hero, més tard afegirien nous instruments com la bateria. També s’adaptaria el mateix format del videojoc a altres estils de música, com per exemple, el DJ Hero, una versió del videojoc adaptat a la música electrònica amb un control que simulava una taula de mescles, però que no tindria tant d’èxit com la saga original, Guitar Hero.



![alt text](https://github.com/quimuoc/PAC3_Manovich_Reloaded/blob/main/Gh3_2D00_337_2D00_610.jpg)

# Bibliografia
- Manovich, Lev. (2013). El Software toma el mando. Barcelona: Editorial UOC.
- Cloud Gaming: Why It Matters And The Games It Will Create, Matthew Ball & Jacob Navok<br>https://www.matthewball.vc/all/cloudmiles
- The Future of Cloud Gaming<br>https://www2.cs.sfu.ca/~jcliu/Papers/CloudGaming-ProcIEEE-2016.pdf
- The Beats to Beat: A History of Guitar Hero<br>https://historycooperative.org/the-beats-to-beat-a-history-of-guitar-hero/
- The Evolution Of Guitar Hero Controllers<br>https://mixdownmag.com.au/features/the-evolution-of-guitar-hero-controllers/

